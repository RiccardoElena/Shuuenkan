---
title: "Il Kendō come lo conosciamo oggi"
subtitle: "Storia della nascita e della standardizzazione"
date: "24-11-2023"
src: "foto_ptincipale.jpg"
alt: "Kendoka_Meiji"
author: "Christian Leonetti"
---

![foto_porincipale](/public/posts/foto_principale.jpg)

In questo articolo andremo ad esaminare i processi che spiegano come il **Kendō** sia passato da una pratica di stampo samuraico e con una tradizione millenaria e variegata, all'attività sportiva che è oggi, seguendo le varie trasformazioni e cambiamenti occorsi tra il periodo *Meiji* e la fine della *Seconda Guerra Mondiale*

## Nascita ed evoluzione

### Le origini

Kendō significa letteralmente "via della spada", ma in passato questa "via" era conosciuta come **Kenjutsu** o **Kenpo**. Durante il periodo *Tokugawa* (1603-1868) esistevano più di 250 clan in tutta la nazione, ognuno con un proprio stile. Addirittura, a ridosso della restaurazione(1867), si contavano ben 600 scuole di spada diverse.

![foto_samurai](/public/posts/Samurai_Japan.jpg)

Già in epoca Edo la pratica era divisa in 2 parti: i *Kata* ,per i quali si utilizzava il *Bokken* ,e il combattimento con le *Shinai* . questi due pezzi di equipaggiamento, più altri minori, formavano ciò che in poca Edo era chiamato *Gekiken* o *Gekken*. Con il diffondersi di tale equipaggiamento, che permetteva la pratica in maniera più o meno sicura, l'ambiente delle scuole di spada divenne meno chiuso e meno isolato, in più divvennero possibili anche le competizioni.

Con la restaurazione Meiji e l'eliminazione della casta samuraica, l'arte della spada fu costretta a rinnovarsi in conformità anche dei nuovi canoni dettati dall'occidentalizazzione del paese.

### La Nascita del Dai-Nippon Butokukai

Il *Dai-Nippon Butokukai* o *Butokukai*, fondato nel 1895, era un'associazzione che mirava alla formalizzazzione,alla istituzionalizzazione e alla diffusione delle arti marziali che furono prescelte più di 1.100 anni prima dall'Imperatore *Kanmu* (737-806). L'origine del nome Butokukai è direttamente collegata al nome del padiglione delle arti marziali di Heian-kyō (antica Kyōtō) , il *Butokuden*. Il Butokukai riprodusse il padiglione del BUtokuden e introdusse un nuovo rituale chiamato *Butokusai*. Gli scopi dietro tutto ciò era far rivivere le virtù trasmesse dall'Imperatore Kanmu, diffondere patriottismo, diffondere le arti marziali ospitando personalità da tutto il paese e preservare le arti stesse.

![Butokukai](/public/posts/Butokukai.jpg)

Il Butokuden a Kyōtō non fu l'unico a essere realizzato(1899) ma furono costruiti tanti altri Butokuden nelle varie province del Giappone.

### La nascita della parola Kendō

Come detto a inizio articolo, l' arte della spada era precedentemente definita con la parola *Kenjutsu*.

**Nishikubo Hiromichi** (1831-1930) fu il motore trainante del cambiamento da Kenjutsu a Kendō. Nominato vice presidente del Butokukai e rettore della Università dedicata alle arti marziali nel 1919, iniziò a diffondere testi e a fare discorsi in cui definiva il Kendō non solo come una pratica che formava guerrieri e dava competenze nell'area del *budō*, ma anche come un'arte che poteva formare il carattere dei praticanti. Il cambiamento di fatti era già avvenuto nel periodo Tokugawa, nel quale, con l'assenza di guerre,le arti marziali come il Kenjutsu avevano perso il loro scopo originale ed erano diventate solo arti teorico-filosofiche.

Da questa visione si trae l'idea dell'arte della spada come una via(**dō**) con molteplici obbiettivi, che hanno effetti anche nella vita di tutti i giorni.

![via_del_kendo](/public/posts/via_kendo.jpg)

Noshikubo affferma,però, che non vuole un Kendō concepito come una mera attività sportiva o ludica, poichè pur cambiando l'obbiettivo, dal combattimento in guerra alla formazione del carattere del praticante, c'è bisogno di quell'aurea *budō* che preservi la tradizione. Cosi già dal 1919 il Butokukai inizia a vietare esultanze e gesti durante le competizioni, limitando addirittura l'abbigliamento dei praticanti prima delle prove, che doveva essere sempre impeccabile e decoroso.

Un'altra prova di questa volontà di mantenere il Kendō un'ambiete di crescita spirituale e semi-marziale, più che sportivo, era la quasi assenza di campionati o tornei a livello nazionale. Se ne contano appena 3 prima della Seconda Guerra Mondiale e tutti svolti in occasione di celebrazioni nazionali alla presenza dell'Imperatore.

La vittoria o la sconfittà in questo tipo di competizioni non erano considerate ne un'onta ne un'avvenimento degno di nota dai praticanti di questo periodo.

## Standardizzazione e canonizzazione

### Il sistema dei titoli

![budokuden](/public/posts/budokuden.jpg)

Nel Budokuden di Kyōtō ogni Maggio si teneva una grande manifestazione, alla quale prendevano parte artisti marziali da tutte le parti del Giappone. La competizione però non era solo una vetrina per mettere in mostra le proprie abilità, ma venivano anche giudicati i praticani  e da tali giudizi venivano assegnati dei titoli:

- **Seirensho** o **Renshi** era il titolo più basso.
- **Kyoshi** il secondo titolo.
- **Hanshi** il titolo più alto, raggiungibile dopo almeno 40 anni di anzianità nella pratica e che,fino al 1921, garantiva addirittura una pensione speciale.

Questo sistema andò a sostituire i diversi sistemi utilizzati nelle diverse scuole andando ad uniformare cosi i titoli accreditati ai praticanti.

### Il sistema dei gradi

Il sistema dei gradi dal primo al decimo *dan* venne implementato nel 1917 proprio da un consiglio che riuniva tutti gli Hanshi e i Kyoshi del Giappone(102).

Hanshi e Kyoshi quindi non erano solo titoli simbolici, ma anzi fornivano anche un forte potere decisionale. In più ,dal 1917, questi titoli si fregiano della possibilità di assegnare gradi.

Nel 1917 in 10 province c'era una carenza di Hanshi e Kyoshi che potesserò fare da esaminatori, ma già nel 1937 questa carenza venne colmata. A dimostrazione del grande dinamismo ed evoluzine del Kendō in questi anni.

Gli esami non erano solo pratici ma comprendevano anche una prova scritta per valutare la preparazione teorica degli esaminandi.

![esami](/public/posts/esami.jpg)

### L'intoduzione nelle scuole

Già nel 1879 il Kendō fu introdottò nelle attività sportive per le forze di polizia, ma il più grande desiderio dei vertici del Butokukai era rendere il kendō un'attività scolastica curriculare.

Per fare ciò fu richiesta un'unificazione delle convenzioni e degli usi della pratica, fu cosi che una commissione formata da 5 Hanshi e 20 Kyoshi iniziò il processo uniformatore che portò alla scelta dei **10 Kendō no kata** e delle convenzioni comuni.

Nel 1911 il Kendō diventò attività curricolare per le scuole secondarie e già nel 1926 nel 90% delle scuole giapponesi si insegnava o si offriva come corso a scelta il Kendō.

![scuola](/public/posts/kendo_scuola.jpg)

### Il *Sanbon-shobu*

Il *Sanbon-shobu* e la formula più utilizzata nelle competizioni e sostanzialmente significa che la vittoria va a chi riesce a ottenere due punti sui tre in palio.

Nella tradizione si parla di *Ippon-shobu*, ovvero di combattimenti conclusi in un sol colpo. Ma in realtà si hanno anche testimonianze di epoca Edo che parlano di incontri a 5 colpi, a 10 ecc... .

La scelta del Butokukai di fare incontri a 3 colpi ha motivazioni sia pratiche che teoriche:

- **Pratica**: dovendo esaminare un gran numero di praticanti durante le sessioni di esame e considerando l'esiguo numero di esaminatori disponibili inizialmente, si è convenuto che incontri dai 5 colpi in su avrebberò richiesto troppo tempo ai fini degli esami.
- **Teorica**: si pensò che incontri ad un sol colpo non fosserò sufficienti per valutare le capacità di entrambi i praticanti, quindi si optò per dare una "seconda chance" a chi non riusciva a imporsi nel primo colpo, in modo da poter valutare con più precisione le capacità di entrambi i praticanti.

![shiai](/public/posts/shiai.jpg)

## Conclusioni

Il Kendō di oggi è figlio di uno dei periodi più turbolenti del Giappone. Un periodo dove si dovette affrontare la netta rottura con l'epoca precedente e accogliere le migliaglia di novità in arrivo dall'occidente.

Questo periodo ha tolto molto al Kendō, come la varietà e l'unicità di alcuni stili di spada, ma ha anche dato tanto.
La standardizzazione ha permesso un'uniformità nelle pratiche che ha aiutato molto nella diffusione e promozione della disciplina, che come si è visto, diventò addirittura un'attività scolastica offerta in quasi tutte le scuole del Giappone.

Il Kendō ha dovuto reinventarsi e lo ha fatto al meglio considerando i risultati ottenuti in soli pochi anni dalla nascita del Butokukai. Però a mio avviso il fossilizzarsi del Kendō su queste basi, seppur buone, potrebbe riportare alla situazione pre-restaurazione, ovverò a un'ambiente eccessivamente chiuso ed esclusivo, perdendo così di appeal per le generazioni future.

vorrei concludere il mio articolo con questa citazione:

>Kendo today needs to reflect on its roots and start again from
scratch.
We must not just accept past meaning, objectives, values and
the like of kendo as it is. We should not blindly believe ancient
writings and legends. We need to have a strict as well as free
mind to rethink this.
To do this, we must establish a self that thinks …
Our kendo must not be an echo of kendo of the past. The
deepest elements of kendo should not be dictated to us by a
third person. Instead, we should confront them directly; we
should delve into kendo ourselves to find our own meanings,
values and objectives. Unless we do this, we are following
someone else’s account of kendo, not our own …
Those practising kendo should find their own kendo. One’s
own kendo should be created by oneself. That is right. It needs
to be a creation …
A kendo practitioner seriously pursuing the path must destroy
the worship of an idol and face the practice itself. We must
remove the obstructions in between and bathe in the light of
the path directly …
It is most important to establish a self that pursues the path.
We must establish our own kendo by listening to our pure
soul lying deep within. We must seek our own goodwill that
is together with god or, to be more direct, ask our inner god to
do so.
[Sato Ukichi 1928a: 26-27]
