---
title: "Il Kendō come lo conosciamo oggi"
subtitle: "Storia della nascita e della standardizzazione"
date: "24-11-2023"
src: "kendoka_meiji.jpg"
alt: "Kendoka Meiji"
author: "Christian Leonetti"
---

In questo articolo andremo a esaminare i processi che spiegano come il **Kendō** sia passato da una pratica di stampo samuraico e con una tradizione millenaria e variegata, all'attività sportiva che è oggi, seguendo le varie trasformazioni e cambiamenti occorsi tra il periodo _Meiji_ e la fine della _Seconda Guerra Mondiale_

## Nascita ed evoluzione

### Le origini

_Kendō_ significa letteralmente _"via della spada"_, ma in passato questa _"via"_ era conosciuta come **Kenjutsu** o **Kenpo**. Durante il periodo _Tokugawa_ (1603-1868) esistevano più di 250 clan in tutta la nazione, ognuno con un proprio stile. Addirittura, a ridosso della restaurazione (1867), si contavano ben 600 scuole di spada diverse.

![foto_samurai](/posts/Samurai_Japan.jpg)

Già in epoca Edo la pratica era divisa in due parti: i _Kata_, per i quali si utilizzava il _Bokken_, e il combattimento con le _Shinai_. Questi due pezzi di equipaggiamento, più altri minori, formavano ciò che in poca Edo era chiamato _Gekiken_ o _Gekken_.

Con il diffondersi di tale equipaggiamento, che permetteva la pratica in maniera più o meno sicura, l'ambiente delle scuole di spada divenne meno chiuso e meno isolato, in più divennero possibili anche le competizioni.

Con la restaurazione Meiji e l'eliminazione della casta samuraica, l'arte della spada fu costretta a rinnovarsi in conformità anche dei nuovi canoni dettati dall'occidentalizzazione del paese.

### La Nascita del Dai-Nippon Butokukai

Il _Dai-Nippon Butokukai_ o _Butokukai_, fondato nel 1895, era un'associazione che mirava alla formalizzazione, alla istituzionalizzazione e alla diffusione delle arti marziali che furono prescelte oltre 1.100 anni prima dall'Imperatore _Kanmu_ (737-806).

L'origine del nome Butokukai è direttamente collegata al nome del padiglione delle arti marziali di Heian-kyō (antica Kyōtō), il _Butokuden_. Il Butokukai riprodusse il padiglione del Butokuden e introdusse un nuovo rituale chiamato _Butokusai_. Gli scopi dietro tutto ciò era far rivivere le virtù trasmesse dall'Imperatore Kanmu, oltre che diffondere patriottismo e le arti marziali ospitando personalità da tutto il paese per meglio preservarle.

![Butokukai](/posts/Butokukai.jpg)

Il Butokuden a Kyōtō non fu l'unico a essere realizzato(1899). Infatti, ne furono costruiti tanti altri nelle varie province del Giappone.

### La nascita della parola Kendō

Come detto a inizio articolo, l' arte della spada era precedentemente definita con la parola _Kenjutsu_.

**Nishikubo Hiromichi** (1831-1930) fu il motore trainante del cambiamento da Kenjutsu a Kendō. Nominato vice presidente del Butokukai e rettore della Università dedicata alle arti marziali nel 1919, iniziò a diffondere testi e a fare discorsi in cui definiva il Kendō non solo come una pratica che formava guerrieri e dava competenze nell'area del _budō_, ma anche come un'arte che poteva formare il carattere dei praticanti.

Il cambiamento di fatti era già avvenuto nel periodo Tokugawa, nel quale, con l'assenza di guerre, le arti marziali come il Kenjutsu avevano perso il loro scopo originale ed erano diventate solo arti teorico-filosofiche.

Da questa visione si trae l'idea dell'arte della spada come una via (**dō**) con molteplici obbiettivi, che hanno effetti anche nella vita di tutti i giorni.

![via_del_kendo](/posts/via_kendo.jpg)

Nishikubo afferma, però, che non il Kendō non va concepito come mera attività sportiva o ludica, poiché pur cambiando l'obbiettivo, dal combattimento in guerra alla formazione del carattere del praticante, c'è bisogno di quell'aurea _budō_ che preservi la tradizione.

Così, già dal 1919, il Butokukai iniziò a vietare esultanze e gesti durante le competizioni, limitando addirittura l'abbigliamento dei praticanti prima delle prove, che doveva essere sempre impeccabile e decoroso.

Un'altra prova di questa volontà di mantenere il Kendō un ambiente di crescita spirituale e semi-marziale, più che sportivo, era la quasi assenza di campionati o tornei a livello nazionale.

Se ne contano appena tre prima della Seconda Guerra Mondiale e tutti svolti in occasione di celebrazioni nazionali alla presenza dell'Imperatore.

La vittoria o la sconfitta in questo tipo di competizioni non erano considerate ne un'onta ne un avvenimento degno di nota dai praticanti di questo periodo.

## Standardizzazione e canonizzazione

### Il sistema dei titoli

![budokuden](/posts/budokuden.jpg)

Nel Butokuden di Kyōtō ogni Maggio si teneva una grande manifestazione, alla quale prendevano parte artisti marziali da tutte le parti del Giappone. La competizione però non era solo una vetrina per mettere in mostra le proprie abilità. Infatti i praticanti venivano anche giudicati e, in base a tali giudizi gli venivano assegnati dei titoli:

- **Seirensho** o **Renshi** era il titolo più basso.
- **Kyoshi** il secondo titolo.
- **Hanshi** il titolo più alto, raggiungibile dopo almeno 40 anni di anzianità nella pratica e che, fino al 1921, garantiva addirittura una pensione speciale.

Questo sistema andò a sostituire i diversi sistemi utilizzati nelle diverse scuole andando a uniformare cosi i titoli accreditati ai praticanti.

### Il sistema dei gradi

Il sistema dei gradi dal primo al decimo _dan_ venne implementato nel 1917 proprio da un consiglio che riuniva tutti gli Hanshi e i Kyoshi del Giappone (102).

Hanshi e Kyoshi divennero dunque non più solo titoli simbolici, ma anche cariche con un forte potere decisionale.

Nonostante nel 1917 ancora in ben dieci province c'era assenza di Hanshi e Kyoshi che potessero fare da esaminatori, già nel 1937 questa carenza venne colmata a dimostrazione del grande dinamismo ed evoluzione del Kendō in quegli anni.

Gli esami non erano solo pratici ma comprendevano anche una prova scritta per valutare la preparazione teorica degli esaminandi.

![esami](/posts/esami.jpg)

### L'introduzione nelle scuole

Già nel 1879 il Kendō fu introdotto nelle attività sportive per le forze di polizia, ma il più grande desiderio dei vertici del Butokukai era rendere il kendō un'attività scolastica curricolare.

Per fare ciò fu richiesta un'unificazione delle convenzioni e degli usi della pratica. Fu cosi che una commissione formata da cinque Hanshi e 20 Kyoshi iniziò il processo uniformatore che portò alla scelta dei **10 Kendō no Kata** e delle convenzioni comuni.

Nel 1911 il Kendō diventò attività curricolare per le scuole secondarie e già nel 1926 nel 90% delle scuole giapponesi si insegnava o si offriva come corso facoltativo il Kendō.

![scuola](/posts/kendo_scuola.jpg)

### Il _Sanbon-shobu_

Il _Sanbon-shobu_ è la formula più utilizzata nelle competizioni, che sancisce la vittoria del contendente che riesca a ottenere due punti sui tre in palio.

Nella tradizione si parla però anche d'_Ippon-shobu_, ovvero di combattimenti conclusi in un sol colpo, come si hanno testimonianze di epoca Edo che parlano d'incontri a cinque colpi, a dieci colpi, e così via.

La scelta del Butokukai di fare incontri a tre colpi ha però motivazioni sia pratiche che teoriche:

- **Pratica**: dovendo esaminare un gran numero di praticanti durante le sessioni di esame e considerando l'esiguo numero di esaminatori disponibili inizialmente, si è convenuto che incontri dai cinque colpi in su averebbero richiesto troppo tempo ai fini degli esami.
- **Teorica**: si pensò che incontri a un sol colpo non fossero sufficienti per valutare le capacità di entrambi i praticanti, quindi si optò per dare una "seconda chance" a chi non riusciva a imporsi immediatamente, potendo così giudicare con più precisione le capacità di entrambi i contendenti.

![shiai](/posts/shiai.jpg)

## Conclusioni

Il Kendō di oggi è figlio di uno dei periodi più turbolenti del Giappone. Un periodo dove si dovette affrontare la netta rottura con l'epoca precedente e accogliere le migliaia di novità in arrivo dall'occidente.

Questo periodo ha tolto molto al Kendō, come la varietà e l'unicità di alcuni stili di spada, ma ha anche dato tanto.

La standardizzazione ha permesso un'uniformità nelle pratiche che ha aiutato molto nella diffusione e promozione della disciplina che, come si è visto, diventò addirittura un'attività scolastica offerta in quasi tutte le scuole del Giappone.

Il Kendō ha dovuto reinventarsi e lo ha fatto al meglio considerando i risultati ottenuti in soli pochi anni dalla nascita del Butokukai.

Però a mio avviso il fossilizzarsi del Kendō su queste basi, seppur buone, potrebbe riportare a una situazione simile a quella pre-restaurazione, ovvero a un ambiente eccessivamente chiuso ed esclusivo, perdendo così di appeal per le generazioni future.

A tal riguardo, vorrei concludere il mio articolo con questa citazione:

Certamente, ecco una versione più formale e articolata della traduzione:

>Attualmente, il Kendō necessita di un ponderato esame delle sue radici, al fine d'intraprendere nuovamente un percorso evolutivo.
>
>Non dovremmo limitarci ad accettare passivamente i significati, gli obiettivi e i valori del Kendō antico. La cieca fede negli scritti e nelle leggende di un'epoca passata va evitata. È essenziale coltivare una mentalità rigorosa e, al contempo, libera, per riconsiderare tali elementi.
>
>Per conseguire ciò, è imperativo instaurare un sé che rifletta [...]
>
>Il Kendō da praticare non deve essere una mera eco di pratiche precedenti. Gli aspetti più profondi di questa disciplina non dovrebbero essere imposti da terzi. Al contrario, occorre confrontarsi direttamente con essi, approfondendo la comprensione del Kendō autonomamente al fine d'identificare significati, valori e obiettivi personali. Altrimenti, ci si sottomette a una versione preconfezionata del Kendō, anziché sviluppare un proprio approccio [...]
>
> Coloro che si dedicano al Kendō devono individuare il proprio sentiero. Il Kendō personale va costruito autonomamente. È un atto creativo [...]
>
> Un praticante di Kendō che si impegna seriamente sulla via deve abbandonare l'adorazione acritica di un idolo e confrontarsi direttamente con la pratica stessa. Occorre rimuovere gli ostacoli interposti e immergersi direttamente nella luce del percorso [...]
>
> La chiave di volta risiede nell'instaurare un sé dedicato alla ricerca della via. Bisogna forgiare il proprio Kendō ascoltando la propria anima pura, sepolta in profondità. La ricerca della propria buona volontà, in comunione con la divinità o, per essere più diretti, la richiesta al dio interiore, risulta d'importanza capitale.
>
> -- Sato Ukichi 1928a: 26-27
