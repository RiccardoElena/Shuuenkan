---
title: "Parthenope V: Seminario di Shiai"
subtitle: "Una pratica in amicizia"
date: "31-01-2025"
src: "parthenope-v.png"
imgHeight: "720"
imgWidth: "1080"
alt: "Parthenope V"
author: "Stefano Carlini"
---

Il 17, 18 e 19 gennaio si è svolto il quinto appuntamento di Parthenope, un progetto di pratica in amicizia di kendo e naginata. Dopo tre appuntamenti dedicati alla naginata e uno al kendo con tre maestri coreani, è stato organizzato il seminario di shiai con Loic Delalande, **godan** e allenatore della nazionale francese. Il progetto Parthenope, che si tiene sempre a gennaio, ha l'ambizione di diventare un appuntamento internazionale fisso, con momenti di studio, verifica e competizione.

![pratica_naginata](/posts/pratica_naginata.jpeg)

Nonostante alcuni imprevisti, 20 partecipanti, provenienti da Italia, Francia, Belgio e Ungheria, hanno avuto l'opportunità di allenarsi sotto la direzione impeccabile e stimolante di uno dei migliori tecnici in campo internazionale. Una particolare attenzione al **tenouchi**, all'**ashisabaki** nello shiai e al **seme** ha coinvolto tutti i presenti, rendendo questi tre giorni preziosi per i contenuti e gli studi successivi.

Stiamo già lavorando al prossimo appuntamento di gennaio 2026, che sarà incentrato sullo **shikkage oji** e lo **zen nihon kata**.

## Una nota sul progetto e il dojo

Proponiamo una pratica sociale, in un ambiente difficile, dove nessuno paga nulla, e cerchiamo di recuperare il materiale necessario ovunque. **Bogu**, **sune ate**, **kote**, **naginata**... qualsiasi aiuto è benvenuto.

![naginata_in_dojo](/posts/naginata_in_dojo.jpeg)

Ci vediamo il 16, 17 e 18 gennaio 2026 per Parthenope VI!
